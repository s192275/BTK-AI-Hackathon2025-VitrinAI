📦 Akıllı E-Ticaret İçerik ve Görsel Destek Platformu - VitrinAI
BTK AI Hackathon 2025 Projesi

🔍 Proje Amacı
E-ticaret platformlarının hızla yaygınlaştığı günümüzde, ürün satıcıları profesyonel ürün çekimleri, manken kullanımı gibi yüksek maliyetli süreçlerle karşı karşıya kalmaktadır. Bu proje, ürün satıcıları arasındaki rekabet farkını azaltarak daha eşit şartlarda satış yapabilmelerini amaçlamaktadır. Platformumuz, satıcıların ürün açıklamalarını ve görsellerini zahmetsizce e-ticaret platformlarına uygun hale getirmelerini sağlar.

🚀 Sunulan Hizmetler
🎙️ Sesli veya Manuel Ürün Açıklaması Dönüştürme
Kullanıcı tarafından sesli ya da yazılı olarak girilen açıklamalar, e-ticaret platformları için optimize edilmiş açıklamalara dönüştürülür.

🖼️ Ürün Görselinden Açıklama Oluşturma
Yüklenen ürün görselleri, yapay zeka ile analiz edilerek platformlara uygun etkili açıklamalar otomatik olarak oluşturulur.

🛠️ Görsel Kalite İyileştirme
Ürün görselleri, Real-ESRGAN (süper çözünürlük) ve CLAHE (Adaptif Histogram Eşitleme) algoritmaları ile iyileştirilir, böylece daha net ve profesyonel bir görünüm sağlanır.

👗 Kıyafet Üzerinde Sanal Manken Uygulaması
Özellikle kıyafet kategorisinde, kullanıcı tarafından sağlanan kıyafet görseli; seçilen örnek manken üzerine yapay zeka kullanılarak giydirilir. Bu sayede satıcılar ek bir maliyet olmadan profesyonel sunumlar elde eder.

🧠 Kullanılan Teknolojiler
Gemini 2.5 Pro – Ürün açıklamaları üretmek için kullanılan gelişmiş dil modeli (API üzerinden).

Real-ESRGAN – Düşük kaliteli ürün görsellerini süper çözünürlüklü hale getirmek için.

CLAHE – Görsellerin kontrastını yerel olarak artırmak için kullanılan histogram eşitleme algoritması.

Faster Whisper – Sesli açıklamaları hızlı ve doğru biçimde metne dönüştürmek için kullanılan düşük gecikmeli ses tanıma modeli.

RapidAPI – Seçilen kıyafetin seçilen manken üzerine oturtan yapay zeka modeli ile istek kurar ve ondan dönen cevabı kullanır.

